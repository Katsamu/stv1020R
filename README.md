# **stv1020R**
Portal for deling av data og skript for R-undervisning i STV1020

## **Seminarstruktur**
Vi kommer til å ha 5 undervisningsseminarer og ett seminar hvor det avholdes prøve. Om man ikke skulle bestå prøven første gang, blir det også satt opp seminar for å ta ny prøve (for alle), dato kommer snart. Alt dette finner dere frem til på [semestersidene](www.uio.no/studier/emner/sv/statsvitenskap/STV1020/index.html).

#### **Første seminar**
Til første seminar vil jeg gjerne at dere gjør dere tenker gjennom hva dere forventer å lære, og hvordan det kan være lurt å gå frem for å nå læringsmålene deres. Jeg vil også at du ser på dokumentet [jeg har forberedt til første seminar](https://github.com/langoergen/stv1020R/blob/master/for_seminaret/for_seminar1.md).

Dette korte dokumentet går gjennom installasjon av R og Rstudio. Det forteller også ørlitet om hvordan Rstudio og mappesystemet virker. Jeg forventer at dere leser gjennom før første seminar, og  at dere har grunnleggende forståelse for filsystemet på Windows/Mac og mappestruktur. Dette har tidligere vært en flaskehals som har gått utover hva vi har rukket å gjøre i seminarene. 

#### **Egen datamaskin**
I selve seminarene har dere valget mellom å bruke maskinene som står i seminarrommet via deres UiO-bruker (R er forhåndsinstallert på alle maskinene) eller dere kan bruke egen bærbar PC/Mac. Hvis dere bruker egen maskin forventer jeg at dere har installert både R og RStudio før det første seminaret. 

## **Slack**
Jeg har satt opp et Slack-team (slack.com) som vi kommer til å bruke gjennom seminarrekka. Jeg har lagt opp til at dere også kan bruke denne til samarbeid i de andre delene av STV1020. Hensikten med dette er å tilrettelegge for en platform der dere kan sette frem problemer dere støter på med R (eller med oppgaver til teori-seminarene og spørsmål angående forelesningene) med hverandre, samarbeide om å løse disse, og at spørsmål bare jeg kan svare på blir åpne for alle. Slack er også et verktøy som blir brukt mer og mer i både arbeidsliv og forskning, så det kan være god verdi i å få kjennskap til hvordan det fungerer. Alle skal ha fått invitasjon til Slack på sin UiO-mail.

## **Nyttige Lenker**
- [Last ned R](http://cran.uib.no/)
- [Last ned Rstudio](https://www.rstudio.com/products/rstudio/download/#download)
- [R cheat sheet](https://s3.amazonaws.com/quandl-static-content/Documents/Quandl+-+R+Cheat+Sheet.pdf)
- [Stilguide for R](https://google.github.io/styleguide/Rguide.xml)
- [Mappestruktureringsforslag](https://nicercode.github.io/blog/2013-04-05-projects/)
- [Bruke prosjekter i R](https://support.rstudio.com/hc/en-us/articles/200526207-Using-Projects)
- [Guide til ggplot2](http://docs.ggplot2.org/current/)
- [Data fra Fivethirtyeight](https://github.com/fivethirtyeight/data)
